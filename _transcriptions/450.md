---  
layout: default  
title: De l'occasion et de la fortune  
utl_id: 450
---

### Title

De l'occasion et de la fortune

### Description

<p>France?, ca. 1580<br />
"De l’occasion et de la fortune." In <em>Pensées politiques</em><br />
Chicago, Newberry Library, VAULT Case MS 5228</p>
<p> </p>


### Partial Transcription

<p>[Paragraph 269]<br />
Il se trouve des hommes si espris de leur propre suffisance, que s’ilz oyent dire que la fortune ayt | quelque authorité sur les affaires humaines, ilz s’en moquent. Et y en a d’autres, si deffians d’eus mesmes, ou par | lacheté de courage ou pour en voir une infinité de peu de merite estre bien fortunés, qu’ilz tiennent l’industrie | de l’homme innutile et vaine, et que tout deppend d’une bonne ou mauvaise fortune. Mais encores qu’on | peut aysemment monstrer la fauseté qui est ces deus oppinions, toutesfois, ayant à faillir, il vaut | mieus suivre les premiers pource qu’ilz sont tousjours industrieux et diligentz, et qu’aux mauvais succés | ilz redoublent leur diligence et industrie, comme ceus qui pensent que leur perte arrive par leur indiscretion | ou insuffisance, et non de la fortune. De sorte qu’encores que ceus cy ne parviennent à ce qu’ilz desirent, ilz s’y | sont au moins efforcés comme hommes courageux. Outre que celuy qui a l’industrie n’a plus à attandre | que la venue de la fortune, pource qu’estant arrivee, il sçait le moyen de la gouverner; là où celuy qui | n’est industrieus est constraint non seulement de l’attandre, ains aussi qu’estant venue elle face seule | toutes choses pour luy. Et encores qu’elle feit que les choses fortuites peus­sent bien reuscir (ce qui | aviend<sup>a</sup> fort rarement), outre que c’est sans louange de celuy qu’elle favorise, c’est un dangereus | example pour le public, à qui elle peut faire perdre l’industrie. <span style="line-height: 20.8px;">||</span></p>
<p><em>a. final</em> d <em>corrected over</em> t.</p>
<p> </p>


### Related Links

<table border="0.5" cellpadding="1" cellspacing="1" style="width: 200px; background-color:#F8F8F8;">
    <tbody style="border-color:#ccc">
        <tr style="border-color:#ccc">
            <td>Go to <a href="https://centerfordigitalhumanities.github.io/Newberry-French-paleography/_background_essay/450" target="_blank">Background Essay</a></td>
            <td>Go to <a href="https://centerfordigitalhumanities.github.io/Newberry-French-paleography/www/record.html?id=450" target="_blank">Manuscript</a> page</td>
        </tr>
    </tbody>
</table>