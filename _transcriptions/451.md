---  
layout: default  
title: Lancelot du lac  
utl_id: 451
---

### Title

Lancelot du lac

### Description

<p>Paris?, 1275-1300<br /><em>Lancelot en prose </em><br />
Chicago, Newberry Library, VAULT folio Case MS 21</p>
<p> </p>


### Partial Transcription

<p>[Fol. 292r]<br />
Meleaganz avoit une sereur dont li con-|tes a parlé ça arriere à qui Lancelot do<u>n</u>-|na la teste del chevalier qu’il ocist. Cele da-|moisele avoit m<u>ou</u>t grant duel de la priso<u>n</u> | Lancelot <u>et</u> m<u>ou</u>t haoit durement Melea-|gant, qar il li avoit tolue toute la terre q<u>ue</u> |ele devoit tenir, qui de par sa mere li estoit | escheoite, fors que <u>un</u> seul chastel où ele estoit. | Meleaganz n’estoit ses freres fors de mere, et | pour ce la haoit il tant. Si l’en avoit toute des-|heritee encontre la volenté le roi Bademagu | son pere. Qant la damoisele vit q<u>ue</u> la tour | des marés fu fete, si pensa b<u>ie</u>n que Meleaga<u>n</u>z | ne l’avoit fete fors pour Lancelot enpriso<u>n</u>-|ner. Et ele avoit nourrie la femme au serf qi | la tour gardoit <u>et</u> mariee l’avoit et meint g<u>r</u>ant | bien li avoit fet. Si se penssa que se ele de la | prison le pooit giter, qu’i l’avencheroit de | Meleagant mieuz que nul hom vivant. | Ele vint à la fame au serf, si li fist m<u>ou</u>t gre-| gneurs biens que ele onques n’avoit fet. | Et se herberja en la meson qui seoit au chief des | marés seur le chemin. Et  ele se prist m<u>ou</u>t b<u>ie</u>n | garde q’an ne la peust apercevoir. Si esgar-|da <u>com</u>ment li mengiers fu portez à Lancelot.| Et lors en ot ele si g<u>r</u>ant pitié que ele en plora | m<u>ou</u>t tendrement. Et dist à soi meisme : se | ele en devoit morir, si l’en gitera ele se ele || onques puet. Car trop seroit granz doma-|ges se li mieudres ch<u>evalie</u>rs del monde moroit | en si male prison. La damoisele apareilla | meintenant quanque mestier li fu a trere | Lancelot fors de la tour. Et la nuit qant tuit | furent endormi par leianz, ele atourna so<u>n</u> | afere en une chambre où ses puceles gisoie<u>n</u>t. | Qant ele sot b<u>ie</u>n que tuit estoient endormi, | ele vint à la nef. Si demanda <u>un</u> pic <u>et</u> une gros-|se corde, et entra en la nef et vint jusque à la | tour. Et trova le paneret en quoi l’en enveoit | à Lancelot à mengier.  […]</p>
<p>Printed text:<em> Lancelot. Roman en prose du XIIIe siècle</em>, ed. by Alexandre Micha. Geneva: Droz, vol. III, 1978, pp. 323-4 (ed. of BNF, MS Fr. 110.)</p>
<p> </p>


### Related Links

<table border="0.5" cellpadding="1" cellspacing="1" style="width: 200px; background-color:#F8F8F8;">
    <tbody style="border-color:#ccc">
        <tr style="border-color:#ccc">
            <td>Go to <a href="https://centerfordigitalhumanities.github.io/Newberry-French-paleography/_background_essay/451" target="_blank">Background Essay</a></td>
            <td>Go to <a href="https://centerfordigitalhumanities.github.io/Newberry-French-paleography/www/record.html?id=451" target="_blank">Manuscript</a> page</td>
        </tr>
    </tbody>
</table>